---
  date: "Četrtek, 22. junij"
  time: "14.00 - 18.00"
  isoDate: "2023-06-22T14:00:00+0200"
  location: "Krvavška cesta 2, 4207 Cerklje na Gorenjskem"
  locationShort: "Borštnikov hram"
  locationEmbedURL: "https://www.google.com/maps/embed?pb=!1m18!1m12!1m3!1d2758.8252509390463!2d14.486259476917823!3d46.25370167109801!2m3!1f0!2f0!3f0!3m2!1i1024!2i768!4f13.1!3m3!1m2!1s0x477ab5ad9a992d43%3A0xf5c3786d575e014e!2sKulturni%20hram%20Cerklje%20na%20Gorenjskem!5e0!3m2!1sen!2ssi!4v1685547234928!5m2!1sen!2ssi"
  price: 35
  priceStudents: 25
  title: "Delavnica s Tjašo Črnigoj"
  eventType: "Delavnica"
  highlighted: true
  eventLink: "https://olaii.com/event/3092/festival-borstnikovanje-gledaliske-delavnice?ref=KSMUMVX"
  image: "/photos/events/delavnica-tjasa-crnigoj.jpg"
---

## O delavnici

Osnovna predpostavka dokumentarnega gledališča je, kot pove že njegovo ime, da temelji na dokumentih. To so lahko posnetki ali transkripti pričevanj, fotografije, razni predmeti itd. Gre za dokaze, da se je nekaj zares zgodilo. Dokumentarno gledališče ima posebno razmerje do resničnosti, zaradi česar nosi potencial za razpiranje najbolj perečih ter tudi najbolj spregledanih tem v družbi.

Udeleženke_ci delavnice bodo skozi prakso izkusile_i tehnike oz. postopke dokumentarnega gledališča, pri čemer se bodo še posebej osredotočile_i na to, kako na oder postaviti pripovedi oz. pričevanja resničnih oseb.

## O mentorici

**Tjaša Črnigoj** je študirala gledališko režijo (Akademija za gledališče, radio, film in televizijo) ter filozofijo in primerjalno književnost (Filozofska fakulteta), poleg tega je tudi edukantka psihodramske psihoterapije (Slovensko društvo za psihodramo). V glavnem deluje kot gledališka režiserka, v zadnjem času pa se še posebej osredotoča na dokumentarno gledališče. Prva dokumentarna predstava, ki jo je režirala, so Babice (Kolektiv Igralke, Savez udruga Molekula in KUD Transformator, v okviru EPK Rijeka 2020). Do zdaj so gostovale na številnih odrih na Hrvaškem in v Sloveniji ter bile izbrane tudi za program platforme Theatertreffen-Stückemarkt 2022 v okviru berlinskega festivala Theatertreffen. Leta 2021 je Tjaša Črnigoj pet mesecev preživela na rezidenci v Cité Internationale des Arts v Parizu, kjer je vodila transdisciplinarni laboratorij Skozi oči drugih in delala na dokumentarnem projektu Skozi oči drugih: Mesto ljubezni. Leta 2022 je prejela štipendijo za obetavne umetnice_ke in kulturne delavke_ce programa In the Field 2022 festivala Wiener Festwochen. V sezoni 2022/2023 režira niz predavanj-performansov o seksualnem užitku kot temeljni spolni pravici v okviru človekovih pravic z naslovom Spolna vzgoja II (Maska, Slovensko mladinsko gledališče, Mesto žensk).
