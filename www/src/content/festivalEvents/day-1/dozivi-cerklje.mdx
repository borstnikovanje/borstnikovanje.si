---
  date: "Sreda, 21. junij"
  time: "18.00 - 19.15"
  isoDate: "2023-06-21T18:00:00+0200"
  location: "Dvorje 58, 4207 Cerklje na Gorenjskem"
  locationShort: "Pod Jenkovo lipo"
  locationEmbedURL: "https://www.google.com/maps/embed?pb=!1m14!1m8!1m3!1d11034.10600759325!2d14.490167!3d46.2596401!3m2!1i1024!2i768!4f13.1!3m3!1m2!1s0x477ab4308b1d4d8f%3A0xf5e0c879e41fdec7!2sPod%20Jenkovo%20lipo!5e0!3m2!1sen!2ssi!4v1686095422710!5m2!1sen!2ssi"
  price: 0
  title: "Doživi Cerklje"
  eventType: "Voden ogled"
  highlighted: false
  image: "/photos/events/dozivi-cerklje.jpg"
  eventLink: "/"
---

## O vodenem ogledu

Pridružite se nam na vodenem ogledu kulturne dediščine Cerkelj! Na voljo so dopoldanski in popoldanski termini, vendar so prijave obvezne. Da bi vam zagotovili čim boljšo izkušnjo, vam omogočamo enostavno prijavo preko spletnega obrazca. Naši izkušeni vodiči vas bodo popeljali skozi zgodovino Cerkelj in vas popeljali do najbolj znamenitih znamenitosti. Med drugim boste obiskali tudi Borštnikovo hišo, kjer si boste lahko ogledali zanimive eksponate, povezane z zgodovino kraja.

Posebna atrakcija ogleda je kovačija, kjer si boste lahko ogledali prikaz kovanja. Za še bolj edinstveno izkušnjo, pa si boste lahko tudi sami izdelali svoj Borštnikov kovanec. Vse to je na voljo brezplačno! Pridružite se nam in doživite Cerklje na popolnoma nov način.

## Potek vodenja

Zbrali se bomo pod Jenkovo lipo, kjer je na voljo tudi parkirišče. Od tam se bomo sprehodili do hiše Polonca, kjer se nahaja spominska soba dveh prejemnikov Borštnikovega prstana (Slavko Jan in Vida Jan Juvanova) in nadaljevali do Kulturnega hrama Ignacija Borštnika. Ogledali si bomo Spominski park pomembnih mož, ki so s svojim delom in ustvarjanjem prispevali k razvoju in prepoznavnosti kraja. Nasproti parka je mogočna zidana Petrovčeva hiša (1863) kot primer takratnega stavbarstva na Slovenskem. V neposredni bližini parka stoji najlepša zgradba v Cerkljah na Gorenjskem in sicer Hribarjeva vila, nekdaj v lasti znanega ljubljanskega župana Ivana Hribarja. V samem centru stoji spomenik skladatelju Davorinu Jenku, cerkev Marije vnebovzete in pokopališče. Na teh treh objektih bomo odkrivali sledi ustvarjanja našega priznanega arhitekta Jožeta Plečnika. Ogled bomo zaključili v 200 let stari Borštnikovi rojstni hiši. S konzervativno obnovo in restavracijo hiše so ohranili veliko originalnih elementov. V galeriji si boste na razstavljenih panojih ogledali igralčevo poklicno pot. Na vrtu domačije raste potomka 400 letne stare vinske trte iz Mariborskega Lenta.

## Termini

- Sreda, 21. junij ob 18:00

- Četrtek, 22. junij ob 18:00

- Petek, 23. junij ob 15:30
