---
  date: "Sreda, 21. junij"
  time: "11.00"
  isoDate: "2023-06-21T11:00:00+0200"
  location: "Trg Davorina Jenka 12, 4207 Cerklje na Gorenjskem"
  locationShort: "Borštnikov vrt"
  locationEmbedURL: "https://www.google.com/maps/embed?pb=!1m14!1m8!1m3!1d11035.381083651773!2d14.4877931!3d46.2533037!3m2!1i1024!2i768!4f13.1!3m3!1m2!1s0x477ab433092f1209%3A0x6c35eb815662dbce!2sRojstna%20hi%C5%A1a%20Ignacija%20Bor%C5%A1tnika!5e0!3m2!1sen!2ssi!4v1686094869603!5m2!1sen!2ssi"
  price: 0
  title: "Novinarska konferenca"
  eventType: "konferenca"
  highlighted: true
  image: "/photos/events/novinarska-konferenca.jpg"
---

Spoštovani novinarji in predstavniki medijev,

Veseli nas, da vas lahko povabimo na novinarsko konferenco, ki bo potekala v okviru festivala »Borštnikovanje«. Novinarska konferenca bo v sredo, 21. junija 2023, ob 11. uri, na vrtu Borštnikove domačije v Cerkljah na Gorenjskem (Kulturni hram Ignacija Borštnika, Krvavška cesta 2, 4207 Cerklje na Gorenjskem).

Na novinarski konferenci bomo predstavili podrobnosti o festivalu, ki bo največji kulturni dogodek za Cerklje in okolico v zadnjih 10 letih.

Govorci na konferenci bodo:

- Mojca Pačnik, vodja festivala Borštnikovanje, ki vam bo predstavila glavne poudarke in cilje festivala ter njegov pomen za oživitev slovenske kulturne dediščine.
- Brina Jenček, kuratorka festivala, ki bo predstavila predstave in vsebine, ki jih boste lahko doživeli na festivalu.
- Danijel Novak, skrbnik rojstne hiše Ignacija Borštnika, ki bo predstavil svoje dolgoletno delo in skrb za snovno in nesnovno dediščine slavnega prednika svoje družine.

Na novinarski konferenci boste imeli priložnost postaviti vprašanja govornikom ter pridobiti informacije za vaše medijske prispevke o festivalu. Po konferenci ste vljudno vabljeni na manjši sprejem s pogostitvijo.

Prosimo vas, da nam svojo udeležbo potrdite na pr@borstnikovanje.si, najkasneje do 20. 6. 2023 do 22. ure.

Veselimo se srečanja z vami na novinarski konferenci in skupnega sodelovanja pri promociji tega izjemnega kulturnega dogodka.

S spoštovanjem,

Mark Djuraševič

Vodja odnosov z javnostmi
