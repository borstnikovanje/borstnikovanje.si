---
  date: "Sreda, 21. junij"
  time: "20.00 - 21.15"
  isoDate: "2023-06-21T20:00:00+0200"
  location: "Krvavška cesta 2, 4207 Cerklje na Gorenjskem"
  locationShort: "Borštnikov hram"
  locationEmbedURL: "https://www.google.com/maps/embed?pb=!1m18!1m12!1m3!1d2758.8252509390463!2d14.486259476917823!3d46.25370167109801!2m3!1f0!2f0!3f0!3m2!1i1024!2i768!4f13.1!3m3!1m2!1s0x477ab5ad9a992d43%3A0xf5c3786d575e014e!2sKulturni%20hram%20Cerklje%20na%20Gorenjskem!5e0!3m2!1sen!2ssi!4v1685547234928!5m2!1sen!2ssi"
  price: 18
  priceStudents: 14
  priceVIP: 50
  title: "Ne ti meni Alice (Once Again)"
  eventType: "Predstava"
  highlighted: true
  eventLink: "https://olaii.com/event/3084/festival-borstnikovanje-ne-ti-meni-alice-once-again?ref=KSMUMVX"
  image: "/photos/events/ne-ti-meni-alice.jpg"
---

## O predstavi

Igralca Drame SNG Maribor Nataša Matjašec Rošker in Petja Labović sta za izhodišče avtorskega projekta Ne ti meni Alice (Once Again) vzela dejstvo, da je Lewis Carroll prvi (in še vedno največji) mojster nonsens literature. Alice's Adventures in Wonderland in Through the Looking-Glass je bila iztočnica za njun padec v zajčjo luknjo, ultimativni prostor igre. 

Potovanje skozi znano zgodbo je zgolj abstraktno asociativen okvir, ki razpira široka polja znotraj generacijskih približevanj in odmikanj med igralcema, ustvarjalcema, idejnima snovalcema in kreatorjema ideje o nekem mladem moškem, ki je lahko Zajec, Angel, Skušnjavec, Brodnik, in neki ženski, neAlici, Igralki, ki je sicer v primernih in spodobnih letih, a jih ni vajena. 

Projekt se je skozi časovno distanco koronske situacije oplajal v različnih literarnih, filmskih, glasbenih, likovnih in gibalnih koloritih. V procesu vaj so igralcema naloge posredno zastavljali številni režiserji, ki so s svojimi idejami odpirali nova vrata, skozi katera igralca sta/ali nista vstopala. 

Skozi fluktuacijo duhovitih, ostrih, poetičnih, frenetičnih, dokumentarističnih in nadrealističnih kontrastiranj sta igralca skozi jezikovni pluralizem odkrivala številne nevralgične točke človeške eksistence.

## Kolofon

- Avtorska ekipa: Petja Labović, Nataša Matjašec Rošker, Mateja Kokol, Valentina Turcu, Maja Borin
- Dramaturginja: Maja Borin
- Scenograf: Matic Kašnik
- Kostumografinja: Suzana Rengeo
- Avtor glasbe: Aleš Zorec
- Lektorica: Mojca Marič
- Oblikovalec svetlobe: Tomaž Bezjak
- Produkcija: SNG Drama Maribor

## Trajanje

1 ura in 15 minut, brez pavze
