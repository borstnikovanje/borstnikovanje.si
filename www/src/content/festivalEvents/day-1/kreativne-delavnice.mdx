---
  date: "Sreda, 21. junij"
  time: "13.00 - 14.45"
  isoDate: "2023-06-21T13:00:00+0200"
  location: "Borštnikov hram"
  price: 0
  title: "Kreativne delavnice"
  eventType: "delavnica"
  highlighted: false
  image: "/photos/events/kreativne-delavnice.jpg"
---

So namenjene osnovnošolcem od 5. do 9. Razreda. Potekale bodo vsak dan od 13. ure do 14.45 na
Borštnikovi domačiji ter v Osnovni šoli Davorina Jenka. V delavnicah spodujamo ustvarjalnost,
samostojno in kritično razmišljanje ter izražanje osebnosti. Krepimo samozavest in poudarjamo
sodelovanje in pozitivne posameznikove karakteristike. V delavnico dela z različnimi odpadnimi in
odsluženimi materiali in predmeti vključujemo elemente trajnosti, zelene sheme tako, da opozarjamo
na pomembnost odnosa do odpadnih in zavrženih predmetov ter poudarjamo odgovornost do
okolja z recikliranjem in večnamensko ter vsestransko uporabnostjo le-teh.

Delavnice bodo obsegale tri različne tematike:

1. Mala dramska šola – osnove gledališkega nastopanja. Izbor tekstov Ignacija Borštnika.
Praktični primeri in nastop. Kako se pripravim in naučim tekstov. Ali mi nastop v gledališču
lahko pomaga pri učenju in izgubi treme pred testi? Kako bi bilo, če bi si lahko s pomočjo
igralskih tehnk bolje in hitreje zapomnil učno snov?
2. Kreativno pisanje – kako napišem dobro in zanimivo zgodbo? Kako bi izgledal pogovor z
Ignacijem Borštnikom , če bi se lahko vrnili v njegov čas in ga obiskali? O čem bi se
pogovarjala? Kaj bi nam povedal? Kako bi opisal svojo kariero poklicnega igralca?
3. Kreativno ustvarjanje z različnimi materiali – ustvarjanje dramskih rekvizitov in scenskih
pripomočkov. Domišljija ne pozna meja. Ali je čevelj samo čevelj ali lahko predstavlja tudi kaj
drugega? Ali lahko zamenja funkcijo? Če se ga poveže z drugim kosom ali lahko odslužen
predmet služi v neki novi zgodbi in predstavlja nekaj novega? Se reciklira v svoji
materialnosti ter vsebinski predstavnosti.

Kreativne delavnice so brezplačne. Število udeležencev je omejeno, zato so obvezne prijave na
elektronski naslov: info@borstnikovanje.si